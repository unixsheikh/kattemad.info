<!DOCTYPE html>
<html lang="da">
<head>
<title>Information om kattemad</title>
<meta charset="utf-8">
<meta name="viewport" content="width=device-width, initial-scale=1">
<meta http-equiv="X-UA-Compatible" content="IE=edge">
<link rel="stylesheet" type="text/css" href="/includes/css/stylesheet.css">
</head>
<body>
<header>
    <a href="/index.html"><img src="includes/images/top.png" alt="Picture of a cat"></a>
    <div class="bar">Sidst opdateret: 19/04-2021</div>
</header>
<section>
    <nav>
        <h4 class="menu">Menu</h4>
        <ul>
            <li><a href="index.html">Forsiden</a></li>
            <li><a href="katten-ma-kun-fa-vadfoder.html">Katten må kun få vådfoder</a></li>
            <li><a href="syg-af-torfoder.html">Syg af tørfoder</a></li>
            <li><a href="men-min-kat-har-det-jo-godt.html">Men min kat har det jo godt</a></li>
            <li><a href="animalsk-protein-er-nodvendigt.html">Animalsk protein er nødvendigt</a></li>
            <li><a href="laer-at-laese-ingredienslisten.html">Lær at læse ingredienslisten</a></li>
            <li><a href="min-kat-vil-kun-spise-torfoder.html">Min kat vil kun spise tørfoder</a></li>
            <li><a href="opskrifter-pa-hjemmelavet-kattemad.html">Opskrifter på hjemmelavet kattemad</a></li>
            <li><a href="kontakt.html">Kontakt</a></li>
        </ul>
    </nav>
    <article>
        <h2>Information om kattemad</h2>
        <p>Denne hjemmeside indeholder vigtige principper og informationer om kattes ernæring og den forklarer hvorfor katte har en bedre chance for optimal sundhed, hvis de fodres med vådfoder fremfor tørfoder.</p>
        <p>Vidste du f.eks. at den primære årsag til at katte får blæresten og urinvejsproblemer skyldes tørfoder?</p>
        <p><strong>På denne hjemmeside kan du læse om vores dyrekøbte og meget sørgelige erfaringer der endte med, at vores hankat måtte have en penisamputation på grund af blæresten og urinvejsinfektion. Vi fandt ud af - på den hårde måde - at de kostråd vi igennem flere år havde fulgt fra dyrlægen var helt forkerte</strong>.</p>
        <p>Vi oplevede også hvordan et skift fra dyrlægeanbefalet tørfoder til et godt økologisk vådfoder ændrede katten fuldstændig fra en relativ sløv kat med hyppige blærestensproblemer til en sund, frisk, rask og meget energisk og glad kat.</p>
        <p>Vi er senere gået over til lave vores kattemad selv, og vi deler de opskrifter vi bruger. Vores erfaring har været en endnu større trivsel end på den købte vådfoder, der desværre ofte førte til dårlige maver.</p>
        <p>Hvis du sætter dig lidt ind i, hvad du fodrer din kat med, så kan det give et meget stort udbytte i løbet af kattens levetid, og du kan hjælpe katten med at undgå alvorlige, smertefulde og dyre sygdomme.</p>
        <p>Et stigende antal amerikanske dyrlæger fra „Veterinary Medical Association“ anbefaler nu stærkt at man udelukkende fodrer katte med vådfoder fremfor tørfoder.</p>
        <p>Der findes tre centrale og negative forhold når man fodrer med tørfoder:</p>
        <ul>
            <li>Vandindholdet er alt for lavt i forhold til hvad katten spiser i naturen. Vandindholdet skal ligge på omkring 80%.</li>
            <li>Antallet af kulhydrater er alt for høje i forhold til hvad katten spiser i naturen.</li>
            <li>Sammensætningen af protein er forkert i forhold til hvad katten spiser i naturen. Det plantebaserede proteinindhold er alt for højt, og det animalskbaserede protein er alt for lavt.</li>
        </ul>
        <p>Der eksisterer desværre også et udbredt problem med mange danske dyrelæger:</p>
        <ul>
            <li>Mange danske dyrelæger får procenter i forhold til det kattemad som de anbefaler og sælger. Selv på nogle af de mest anerkendte klinikker passer foderanbefalingerne slet ikke sammen med det der er sundt for katten.</li>
            <li>Nogle dyrlæger følger ikke med i den nyeste udvikling og forskning og giver foderråd baseret på viden der for længst er blevet forældet.</li>
            <li>Nogle dyrlæger er udelukkende dyrlæger for pengenes skyld.</li>
        </ul>
    </article>
</section>
</body></html>
