<!DOCTYPE html>
<html lang="da">
<head>
<title>Animalsk protein er nodvendigt</title>
<meta charset="utf-8">
<meta name="viewport" content="width=device-width, initial-scale=1">
<meta http-equiv="X-UA-Compatible" content="IE=edge">
<link rel="stylesheet" type="text/css" href="/includes/css/stylesheet.css">
</head>
<body>
<header>
    <a href="/index.html"><img src="includes/images/top.png" alt="Picture of a cat"></a>
    <div class="bar"></div>
</header>
<section>
    <nav>
        <h4 class="menu">Menu</h4>
        <ul>
            <li><a href="index.html">Forsiden</a></li>
            <li><a href="katten-ma-kun-fa-vadfoder.html">Katten må kun få vådfoder</a></li>
            <li><a href="syg-af-torfoder.html">Syg af tørfoder</a></li>
            <li><a href="men-min-kat-har-det-jo-godt.html">Men min kat har det jo godt</a></li>
            <li><a href="animalsk-protein-er-nodvendigt.html">Animalsk protein er nødvendigt</a></li>
            <li><a href="laer-at-laese-ingredienslisten.html">Lær at læse ingredienslisten</a></li>
            <li><a href="min-kat-vil-kun-spise-torfoder.html">Min kat vil kun spise tørfoder</a></li>
            <li><a href="opskrifter-pa-hjemmelavet-kattemad.html">Opskrifter på hjemmelavet kattemad</a></li>
        </ul>
    </nav>
    <article>
        <h2>Animalsk protein er nodvendigt</h2>
        <p>Katte er fra naturens side kødædere og de er meget forskellige fra hunde i deres ernæringsmæssige behov.</p>
        <p>Katten har brug for en stor mængde animalskbaseret protein og den får et ringe udbytte af plantebaserede proteiner som f.eks. korn og grøntsager, hvilket er den primære kilde til protein i tørfoder.</p>
        <p>Katten mangler specifikke enzymer til at udnytte de vegetabilske proteiner ligeså effektivt som animalske proteiner.</p>
        <p>Det er vigtigt at huske på, at ikke alle proteiner er skabt lige.</p>
        <p>Proteiner fra dyrevæv har en komplet aminosyreprofil. Aminosyrer er byggestenene i proteiner. Plantebaserede proteiner indeholder ikke fuldtallige aminosyrer, hvilket er nødvendigt for rovdyr.</p>
        <p>Til sammenligning kan både mennesker og hunde indtage vegetabilske proteiner og selv danne de manglende aminosyrer. Dette kan katte ikke gøre, og dette er grunden til at mennesker og hunde kan leve på en vegetarisk kost, mens katte ikke kan.</p>
        <p>Taurin er en af de vigtigste næringsstoffer der forekommer i kød, men det mangler fra planter. Taurinmangel vil forårsage blindhed og hjerteproblemer hos katte.</p>
        <p>Proteinet i tørfoder, som ofte er stærkt plantebaseret, har ikke den samme kvalitet som proteinet i dåsemad, der er kødbaseret.</p>
        <p>Fordi vegetabilske proteiner er billigere end animalske proteiner, vil virksomhederne, der producerer kattefoder, have et større økonomisk overskud, når de bruger majs, hvede, soja, ris, osv.</p>
        <p>Veterinære ernæringseksperter og virksomhedsrepræsentanter for kattefoder hævder, at de er kloge nok til at vide, "præcis" hvad der mangler i form af næringsstoffer, når proteinerne er plantebaserede, og at disse manglende elementer er tilføjet til deres foder for at gøre den komplet og afbalanceret.</p>
        <p>Problemet med denne tankegang er, at mennesker har gjort fatale fejl i fortiden, når de forsøgte at gætte, hvordan man kompenserer for en sådan drastisk afvigelse fra naturen.</p>
        <p>For ikke længe siden (80&#039;erne) blev katte blinde og døde af hjerteproblemer som følge af menneskets arrogance. Det blev opdaget i slutningen af 80&#039;erne at katte er særligt følsomme over for taurinmangel og vores katte betalte dyrt for at øge producenternes økonomiske overskud.</p>
        <p>Der er flere situationer der kan føre til at et foder er mangelfuldt på taurin. En af dem er ved at fodre med en kost, der er baseret på plante som kilde til protein.</p>
        <p>I stedet for at sænke deres økonomiske fortjeneste og gå tilbage til naturen ved at tilføje mere kød til foderet, begyndte producenterne at supplere deres foder med taurin. Syntetisk taurin er ikke det samme som naturlig taurin. Syntetisk taurin er fremstillet ved en kemisk reaktion, og alle taurintyper kommer - så vidt vides - fra Kina.</p>
        <p>Det lyder alt sammen meget godt med at tilsætte taurin til foderet - hvad angår dette særlige problem - men hvordan kan vi vide, at vi ikke har begået samme fejl når det kommer til andre typer af næringsstoffer?</p>
        <p>Det er det samme vi ser med fødevarer til mennesker, man ødelægger fødevarerne under produktionen af økonomiske hensyn og forsøger derefter at tilføje det man har ødelagt, ofte via kunstig tilføjelse. Resultatet er livsstilsygdomme forårsaget af kostproblemer.</p>
        <p>Hvorfor er mennesket så arrogant, at man tror, at man kan afvige så meget fra, hvad en kat er designet af naturen til at spise?</p>
        <p>Noget tørfoder har et højt procentmæssigt indhold af protein, men det er vigtigt at forstå at det er proteinets biologiske værdi, der er kritisk.</p>
        <p>Kan katte overleve på disse stærkt supplerede plantebaserede kostvaner? Ja, mange af dem kan.</p>
        <p>Kan katte trives på disse kostvaner? Nej, det kan de ikke, og de fleste ender også med at blive syge.</p>
    </article>
</section>
</body></html>
