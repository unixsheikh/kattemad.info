<!DOCTYPE html>
<html lang="da">
<head>
<title>Min kat vil kun spise torfoder</title>
<meta charset="utf-8">
<meta name="viewport" content="width=device-width, initial-scale=1">
<meta http-equiv="X-UA-Compatible" content="IE=edge">
<link rel="stylesheet" type="text/css" href="/includes/css/stylesheet.css">
</head>
<body>
<header>
    <a href="/index.html"><img src="includes/images/top.png" alt="Picture of a cat"></a>
    <div class="bar"></div>
</header>
<section>
    <nav>
        <h4 class="menu">Menu</h4>
        <ul>
            <li><a href="index.html">Forsiden</a></li>
            <li><a href="katten-ma-kun-fa-vadfoder.html">Katten må kun få vådfoder</a></li>
            <li><a href="syg-af-torfoder.html">Syg af tørfoder</a></li>
            <li><a href="men-min-kat-har-det-jo-godt.html">Men min kat har det jo godt</a></li>
            <li><a href="animalsk-protein-er-nodvendigt.html">Animalsk protein er nødvendigt</a></li>
            <li><a href="laer-at-laese-ingredienslisten.html">Lær at læse ingredienslisten</a></li>
            <li><a href="min-kat-vil-kun-spise-torfoder.html">Min kat vil kun spise tørfoder</a></li>
            <li><a href="opskrifter-pa-hjemmelavet-kattemad.html">Opskrifter på hjemmelavet kattemad</a></li>
            <li><a href="kontakt.html">Kontakt</a></li>
        </ul>
    </nav>
    <article>
        <h2>Min kat vil kun spise torfoder</h2>
        <p>Dette er den svære del! Katte modstår, som børn, ofte hvad der er bedst for dem.</p>

        <p>De to hyppigste problemer vi som katteejere oplever, når vi forsøger at brødføde vores katte med en sundere kost end tørfoder er, at katten ikke vil spise dåsemad.</p>

        <p>Mange siger: „men min kat kan virkelig godt lide sit tørfoder!“</p>

        <p>Børn kan virkelig også godt lide chips, is og kager, men det betyder ikke at disse fødevarer udgør en optimal ernæring!</p>

        <p>Omstillingsprocessen indebærer ofte tid, tålmodighed og tricks. Vi taler af erfaring. Vores kat er EKSTREM kræsen!</p>

        <p>Men det er vigtigt at forså at en af grundene til at katte elsker tørfoder skyldes, at producenterne snyder! Tørfoderet bliver nemlig oversprøjtet med et lokkemiddel. Midlet gør nærmest katten afhængig af foderet.</p>

        <p>Derudover kræver ændring tilvending, og når katten er vant til et produkt der skal bides mere i og som knaser, der jo er meget forskelligt fra dåsemad der er blødt, så er katten ofte meget stor modstander af sådan en drastisk ændring i teksturen af ​​deres mad.</p>

        <p>Her er nogle tips og tricks til hvad du kan gøre.</p>

        <p><strong>Det vigtigste er at gøre det langsomt og med stor tålmodighed og at indarbejde forskellige tricks for de genstridige katte. Det vigtigste er at du får succes med ændringen, ikke hvor hurtigt du udretter det.</strong></p>

        <p>Der er to kategorier af katte - dem, der vil spise dåsemad og dem, der vil være yderst store modstandere af at spise andet end tørfoder. Hvis din kat falder ind under den første kategori, får du det let. Her skal du blot udskifte tørfoderet med dåsemad - eventuelt blande det sammen i starten.</p>

        <p>Nogle katte får en blødere og mere lugtende afføring under overgangen. Du behøver ikke bekymre dig, hvis det sker. Hvis katten derimod får diarré skyldes det kostændringen, og du vil være nød til at eksperimentere med forskellige produkter eller bremse overgangen for at se hvordan det går.</p>

        <p>Hvis du derimod har en genstridig og kræsen kat kommer du på lidt arbejde, men hav tålmodighed, for du skal nok vinde til sidst! Nogle katte kræver flere uger for at vende sig til overgangen.</p>

        <p><strong>Du må ALDRIG sulte din kat i den tro at den så spiser! Den må gerne nå til punktet hvor den tigger dig om mad, men direkte at sulte katten får den IKKE til at spise og den kan hurtigt blive syg. Hvis katten i forvejen er lidt overvægtig kan den også få fedtlever sygdom.</strong></p>

        <p>Sult er IKKE løsningen! Det er vigtigt at katten får næring og det er vigtigt at katten indtager vædske. Overgangen skal ske gradvist hvis katten er meget kræsen!</p>

        <p>På den anden side kan du heller ikke forvente succes hvis kattens skål er fyldt med junk food (tørfoder) og står tilrådighed 24/7.</p>

        <p>Løsningen ligger i at tømme skålen, lade katten blive lidt sulten og tigge om mad. Derefter fylder du lidt dåsemad i skålen og blander en lille smule af dens vandte tørfoder sammen med dåsemaden. Du må prøve dig lidt frem med mængden.</p>

        <p>Da vi begyndte at fodre med dåsemad gik vores kat meget interesseret hen til skålen med det nye indhold, duftede til skålen, så meget forvirret ud og gik sin vej. Ofte afviser katten maden på lugten alene. Prøv at tage lidt dåsemad på fingeren og smør det forsigtigt på kattens mund så den ikke kan undgå at slikke det af. Det gjorde vi og så ville han godt spise noget.</p>

        <p>Forsøg ikke at introducere mange forskellige produkter til katten på en gang. Prøv med et produkt af gangen og se om du kan få katten til at spise det. Senere kan du eventuelt prøve med andre produkter.</p>

        <p>Det er her de fleste katteejere giver op og bare give efter og fylder madskålen med tørfoder.</p>

        <p>De fleste katte vil tabe noget vægt under overgangen til dåsemad. I betragtning af at en meget høj procentdel af katte er overvægtige til at begynde med, er det et gunstigt resultat af kostomlægning - så længe de ikke mister for meget vægt for hurtigt. En kat må aldrig tabe mere end 1-2 % af sin kropsvægt pr. uge.</p>

        <p>Det kan stærkt anbefales at alle katteejere vejer deres katte med jævne mellemrum, især hvis de er over 10 år. Dette vil bidrage til at sikre en sikker overgang til en sundere kost og generelt er et vægttab ofte det første tegn på dårligt helbred. Katten må ikke blive for tynd.</p>

        <p>I vores tilfælde havde vores kat været meget syg og den havde tabt sig meget under opholdet på dyrehospitalet. Efter operationen (penisamputation grundet blæresten) var den endnu mere træt, mat og sløv end den plejer at være. Efter overgangen til dåsemad oplevede vi imidlertid en MEGET markant ændring. Katten tog på i form af muskelmasse og den blev meget mere aktiv end den tidligere havde været - også længe før den blev syg (vores kat var ca. 3 år da den fik blæresten).</p>

        <p>Her er nogle generelle gode råd til hvordan du kan få din kat til at spise dåsefoder i stedet for tørfoder:</p>

        <ul>
            <li>Kattens næse er MEGET mere følsom end vores er. De kan lugte den tørre kattemad i skabene. Hvis katten kan lugte sit gamle tørfoder, vil de holde ud for at få det. Det bedste er at få det helt ud af huset, men dette er naturligvis ikke muligt, hvis du har at gøre med en meget stædig kat, der har brug for en smule tid og tålmodighed i overgangen til det nye foder. Hvis du har en altan, kan du prøve at stille tørfoderet derud. En anden løsning kan være en tillukket beholder i køleskabet.</li>
            <li>Hvis din kat er vant til at spise tørfoder fra en skål der altid er fyldt op, er det en god idé at etablere en tidsplan for at fodre katten 2 - 3 gange om dagen. En normal og sund sult-respons, efter 6 - 12 timer, kan være meget fremmende for at få katten til at prøve noget nyt.</li>
            <li>Når katten er overgået til dåsemad, er det at foretrække (hvis katten ikke er overvægtig) at fylde skålen op med et måltid 3-4 gange om dagen. Katte i naturen spiser 8-10 små måltider om dagen. Du behøver ikke at bekymre dig om at efterlade dåsemad i op til 12 timer ad gangen. Husk, at en løve ikke æder hele dens bytte med det samme. Maden må imidlertid ikke blive helt tørt og nogle katte foretrækker faktisk at dåsemaden er helt frisk, når de skal spise. Vores kat vil næsten kun spise frisk serveret dåsemad, og det bedste for os er at vendte med at fodre katten til han selv kommer og tigger. Andre gange kan vi godt slippe afsted med at blande lidt frisk mad oven i den mad der har stået lidt, og så spiser han det alligevel.</li>
            <li>Når du har oprettet planlagte spisetider, vil du højst sandsynligt være nødt til at begynde at fodre en smule mindre ved hvert måltid for at få den normale følelse af sult til at arbejde til din fordel. Igen forsøger vi at bruge den normale følelse af sult til at hjælpe os. Vi forsøger IKKE at sulte katten!</li>
            <li>Husk at være tålmodig! Bliv IKKE sur eller irriteret på katten!</li>
            <li>Træning og leg med din kat før fodring kan også bidrage til at stimulere dens appetit.</li>
            <li>Undgå at fodre med dåsemad direkte fra køleskabet. Katte foretrækker deres mad på &#039;mus kropstemperatur&#039;.</li>
            <li>Prøv at tilbyde nogle kogte eller rå, hele kødstykker (f.eks. kylling), skyllet godt eller delvist bagt. Et af målene er at få din kat til at spise mad, den ikke skal knuse. Katten har brug for at vænne sig til en anden tekstur.</li>
            <li>Prøv at strø lidt parmesanost på dåsemaden. Mange katte elsker parmesanost og dette trick hjælper mange.</li>
            <li>Prøv et produkt kaldet „FortiFlora“ (felin versionen). De fleste katte elsker FortiFlora, og kan være et rigtigt godt trick. </li>
            <li>FortiFlora er et probiotisk produkt lavet af Purina, men du skal ikke bruge det på grund af dets probiotiske egenskaber. Du skal bruge det som en midlertidig smagsforstærker. En af ingredienserne i FortiFlora er det samme stof der gør tørfoder lokkende for katte. En lille mængde drysses på toppen af dåsemaden - lige som du ville bruge salt og peber på din egen mad. FortiFlora kan købes online, men et lettere produkt at finde er „Temptations“ godbidder. Katte der lever ude, og som skal indfanges for at blive kastererede bliver ofte lokket med disse godbidder. Knus nogle af godbidderne og drys dem over dåsemaden.</li>
            <li>Du kan også prøve nogle af de mange frysetørrede kødgodbidder på markedet, som du også kan drysse på toppen af ​​dåsemaden.</li>
            <li>Prøv at dyppe nogle tørfoder stykker i saften fra dåsemaden. Nogle katte nægter at spise hvis tørfoder har rørt dåsemaden, men hvis den vil spise det med en smule dåsesaft på det, kan du prøve &#039;chip og dip&#039; tricket. Hvis katten spiser det kan du gå et skridt videre og prøve at tilføje et par små stykker af dåsemad til den lille del af tørfoderet.</li>
            <li>Knus noget tørfoder og drys den på toppen af den dåsemad.</li>
            <li>Du må ikke give op. Nogle katte finder pludselig deres indre rovdyr og begynder at spise dåsemad ud af det blå - efter at du vel og mærket har prøvet alt hvad du kunne finde på uden succes.</li>
        </ul>
    </article>
</section>
</body></html>
